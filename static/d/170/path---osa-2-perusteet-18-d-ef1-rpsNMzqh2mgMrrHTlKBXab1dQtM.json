{"data":{"markdownRemark":{"html":"<div class=\"content\">\n<h3>Muutama huomio</h3>\n<h3>setState on asynkrooninen</h3>\n<p>Muutamat ovat jo törmänneet siihen, että <strong>React kutsuu funktiota setState asynkroonisesti</strong>, eli jos meillä on seuraava koodi</p>\n<pre><code class=\"language-js\">console.log(this.state.counter);\nthis.setState({ counter: 55 });\nconsole.log(this.state.counter);\n</code></pre>\n<p>tulostavat molemmat rivit saman arvon, sillä Reactin tila <strong>ei saa uutta arvoa</strong> heti komennon <em>this.setState</em> jälkeen, vaan vasta sitten kun suorituksen alla oleva metodi on suoritettu loppuun ja <em>setState</em> on saanut mahdollisuuden suoritukselle.</p>\n<h3>console.log</h3>\n<p><em>Mikä erottaa kokeneen ja kokemattoman Javascript-ohjelmoijan? Kokeneet käyttävät 10-100 kertaa enemmän console.logia</em>.</p>\n<p>Paradoksaalista kyllä tämä näyttää olevan tilanne, vaikka kokematon ohjelmoija oikeastaan tarvitsisi console.logia (tai jotain muita debuggaustapoja) huomattavissa määrin kokenutta enemmän.</p>\n<p>Eli kun joku ei toimi, älä arvaile vaan logaa tai käytä jotain muita debuggauskeinoja.</p>\n<p><strong>HUOM</strong> kun käytät komentoa <em>console.log</em> debuggaukseen, älä yhdistele asioita \"javamaisesti\" plussalla, eli sen sijaan että kirjoittaisit</p>\n<pre><code class=\"language-js\">console.log('propsin arvo on' + props);\n</code></pre>\n<p>erottele tulostettavat asiat pilkulla:</p>\n<pre><code class=\"language-js\">console.log('propsin arvo on', props);\n</code></pre>\n<p>Jos yhdistät merkkijonoon olion, tuloksena on suhteellisen hyödytön tulostusmuoto</p>\n<pre><code class=\"language-bash\">propsin arvo on [Object object]\n</code></pre>\n<p>kun taas pilkulla erotellessa saat tulostettavat asiat developer-konsoliin oliona, jonka sisältöä on mahdollista tarkastella.</p>\n<h3>Tapahtumankäsittely revisited</h3>\n<p>Pajan ja telegrammin havaintojen perusteella tapahtumankäsittely on osoittautunut haastavaksi.</p>\n<p>Osassa 1 on nyt uusi luku <a href=\"/osa1#tapahtumank%C3%A4sittely-revisited\">tapahtumankäsittely revisited</a> joka käy aihepiiriä läpi.</p>\n<h3>Visual Studio Coden snippetit</h3>\n<p>VS Codeen on helppo määritellä \"snippettejä\", eli Netbeansin \"sout\":in tapaisia oikoteitä yleisesti käytettyjen koodinpätkien generointiin. Ohje snippetien luomiseen <a href=\"https://github.com/FullStack-HY/FullStack-Hy.github.io/blob/master/snippet_ohje.md\">täällä</a></p>\n<p>VS Code -plugineina löytyy myös hyödyllisiä valmiiksi määriteltyjä snippettejä, esim.\n<a href=\"https://marketplace.visualstudio.com/items?itemName=xabikos.ReactSnippets\">tämä</a></p>\n<h3>Pakolliset tehtävät, tehtävien vaikutus arvosanaan</h3>\n<p>Joissain yhteyksissä on ollut pientä epäselvyyttä mitä tiettyjen tehtävien pakollisuus tarkoittaa, ja mikä ei-pakollisten tehtävien rooli on. Tarkennusta asiaan tehtävien sivun <a href=\"/teht%C3%A4v%C3%A4t\">alussa</a></p>\n<h3>Linkkivinkit</h3>\n<p>Kurssisivun alaisuudessa on nyt <a href=\"https://fullstack-hy.github.io/linkit/\">osio</a>, jonne kaikkien toivotaan lisäilevän hyödylliseksi kokemiaan linkkejä. Lisääminen onnistuu tekemällä pull request <a href=\"https://github.com/FullStack-HY/FullStack-Hy.github.io/blob/master/linkit.md\">tänne</a></p>\n<p>Kun lisäät linkin, laita linkin yhteyteen pieni kuvaus mitä linkin takaa löytyy.</p>\n</div>","frontmatter":{"title":"osa 2","subTitle":"Web-sovellusten toiminnan perusteet","path":"/osa2/perusteet","mainImage":{"publicURL":"/static/osa2-d6f1547adea77b83d780216137ad3200.png"},"partColor":"dark-orange","part":2,"letter":"a"}}},"pageContext":{}}